---
layout: post
title:  Siber Zorbalık Üzerine[TR]
categories: [Privacy]
---

Son yaşananlardan sonra sanal ortamda siber zorbalığa uğramamak, gizliliğinizi ve sanal olarak güvenliğinizi geliştirmek adına yazı yazmak istedim.

Herkes biliyor ki artık gün geçtikçe daha zorlaştı çünkü büyük platformlardan sızan kullanıcı verileri yüzünden sapıkların, saldırganların hedefledikleri insanları bulması ve ulaşması daha kolaylaştı.

Ayrıca bu yazıyı özellikle kurumsal tarafta çalışan arkadaşlara farkındalık yaratmak için ufak senaryo örnekleri vererek yazdım.

Tavsiyelerim

Bu noktada özellikle kurumsal tarafta Linkedin üzerinden profillere baktığınızda çok fazla kullanıcının, kullanıcı adını tüm sosyal platformlarda aynı kullanıldığı görülüyor.

Örnek ben lol

![](/images/linkdn.jpg)

Çünkü kullanıcı adımı arattığımda mail, instagram, twitter vs ne varsa dökülüyor en basitinden.

![](/images/lnksrc.jpg)


Burada yapılacak en basit şey her platformu farklı kullanıcı adı ile kullanmak. 
Hatta CV dosyanızı lütfen public olarak paylaşmaktan kaçının çünkü telefon numaranız hatta kimi CV içeriğinde adres bile yazıyor. 


Ayrıca bu alanda telefon numarası ve hatta doğum tarihini bile girmeseniz daha iyi olabilir.
Çünkü sizi hedefleyen birisi var ise kullanıcı adınızı, telefon numaranızı, adresinizi, doğum tarihinizi eşleştirdikten sonra aradığı kişiyi bulup bulamadığına karar verir. 
Kurumsal alanda çalışanların Linkedin platformunda gizliliğe önem vermesi kişisel olarak alabileceği önlemlerin başında geliyor. 

![](/images/lnkbio.jpg)




Sosyal platformlarda aynı kullanıcı adınından farklı olarak her platformda farklı profil resmi kullanılması daha sağlıklı olacaktır. 
Aksi takdirde sizi takip eden, arayan birisinin sizi tespit etmesi daha kolaylaşacaktır. Hatta bio kısmına ilgi alanınızı yazmazsanız sizi arayan kişi tarafında kafa karışıklığı yaratacaktır. 
Örnek veriyorum siber güvenlik alanında veya yazılım alanında çalışıyorsunuz ve instagram bio kısmına laptop koydunuz veya alanınızla ilgili keyword yazdınız. Bu sizi arayan birisi var ise ona zaman kazandıracaktır.

Çünkü güvenlik artık her şeyden önce gelir. Fiziksel güvenlikle sanal ortamdaki güvenliğin arasında hiç fark yoktur. Çünkü her insanın ikisinden illa ki birisinde zayıf noktası vardır. 
Fakat isteğimiz iki taraftada olabildiğince farkındalık yaratıp iyi tavsiyelerde bulunmak.
Bunları doğduğu günden beri güvenlik alanında paranoyası olan birisi olarak anlatıyorum.


Kurumsal tarafta çalışan arkadaşlarım lütfen şirket mail adresiniz ile forumlara, platformlara, özellikle telefondaki uygulamalarınıza kayıt olmayınız. 
Bu sadece kişisel değil şirket tarafında da büyük problemler çıkartır. 

Son olan olaylar ve haberler gösteriyor ki artık bu tarz sapkınlar toplu olarak çalışarak, plan yaparak ve kendi aralarında bir topluluk oluşturup çalışıyorlar.
Bu sapkınların motivasyonları tamamen şiddet üzerine kurulmuş ve kendilerini teknik olarak farklı alanlarda geliştiriyor birbirlerine fayda sağlıyorlar. 
Yani bir kişi ile değil bir topluluk ile karşı karşıya kalınmış durumda.

Telegram ve Discord gibi platformlarda yasadışı bahis, ifşa bilmem ne aptal saptal gruplardan kaçının. 
Bu uygulamalarda kesinlikle telefon numaranızı, sosyal medyada kullandığınız kullanıcı adınızı vs. public etmeyiniz. 
Düzenli olarak parolanızı değiştirin ve özellikle kurumsal alanda çalışan arkadaşlar lütfen şirket içinde kullandığınız parolanızı sosyal platformlarda ve sosyal platformlarda kullandığınız parolaları şirket içerisinde kullanmayınız.


Senaryolardan bağımsız...

Arkadaşlar gizlilik ve güvenlik kelimeleri giderek eziliyor bunun sebebi her şeyin ortada olması.
Amacımız eğer peşimizde birisi var ise yolu uzatabildiğimiz kadar uzatmak. 
Farklı kullanıcı adları, farklı profil fotoğrafları, CV public edilmemesi, Linkedin ve Instagram bio kısmında yer alan bilgilerimize kadar amacımız yolu uzatabilmek. 


Siber suç işleyen kişiler veya topluluklar, fiziksel olarak suç işleyen şahıslarla aynı motivasyonlara sahipler.
Günlük yaşanılan şeylerin hisleri, sebepleri, sonuçları malesef akademik olarak çok fazla açıklanamayacak ve teoriler sunulacak şeyler değiller. 
Hayat eylem ve farkındalık gerektirir. Sanal ortamlardaki güvenliğiniz fiziksel hayatınızda korunmanıza olanak sağlıyor.
Bu alanda olabildiğince bilgilendirmeye ve farkındalık yaratmaya mecburuz.
